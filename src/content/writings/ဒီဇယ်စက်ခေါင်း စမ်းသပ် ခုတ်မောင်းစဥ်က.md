---
title: Untitled
image: ../../../public/assets/00.jpg
publishedAt: 2023-05-24
description: Lorem ipsum dolor sit amet consectetur et ultrices blandit neque ege
slug: untitled
isPublish: false
---
၁၉၅၇ခုနှစ် စက်တင်ဘာလ ၅ရက်နေ့ နေ့လည် ၃နာရီခန့် အချိန်တွင်ဖြစ်သည်။ မီးရထားမဂ္ဂဇင်းတွင် ထည့်သွင်းရေးအတွက် ဘလောက်တိုက်သို့ ဘလောက်များလုပ်ကိုင်ရန် ပုံများကို သွားအပ်ရာမှ ပြန်လာခဲ့ပြီး မောမောရှိသည်နှင့် စားပွဲတွင်ထိုင်၍ ပန်ကာမှလေကို ရှူရှိုက် အမောဖြေနေမိစဥ် ကျွန်တော့အား ပီအာအို(ပြည်သူ့ဆက်ဆံရေး အရာရှိ)ကခေါ်ကြောင်း ရုံးပြာတာက ပြောသဖြင့် ကျွန်တော်သည် ပီအာအိုအခန်းတွင်းသို့ ဝင်သွားမိသည်။

"ကျွန်တော်တို့ နက်ဖြန် ၉နာရီခွဲမှာ ဒီဇယ်စက်ခေါင်းသစ်ကို ဒါးပိန်အထိ စမ်းသပ်ခုတ်မောင်းကြည့်ဘို့ အစီအစဥ်ရှိတယ်၊ အဲဒါခင်ဗျားလဲလိုက်ခဲ့၊ နက်ဖြန် ၉နာရီလောက် အရောက် ဘူတာရုံကြီးကိုလာခဲ့ပါ။ သတင်းထောက်တွေလဲ ဘိတ်ထားတယ်၊ ပြီးတော့ သဘက်ခါ (၇ရက်နေ့ကိုဆိုလိုသည်) မှာ ပျဥ်းမနားထိ ကျောက်မီးသွေးတွေတင်ပြီး ခုတ်မောင်းဆွဲကြည့်မယ်၊ အဲ့အတွက် သတင်းထောက်တွေကို (Press Handout) ထုတ်ပေးဘို့ စီစဥ်ပြီး နက်ဖြန် အသင့်ယူခဲ့ဗျာ..."

ကြားရုံသာ ကြားရပြီး တခါဘူးမှ မစီးခဲ့ဘူးသည့် ဒီဇယ်စက်ခေါင်းဆွဲရထားကို စီးကြည့်ရမည် ဆိုသဖြင့် ကျွန်တော်ကဝမ်းသာသွားမိသညိ။ သည့်နောက် ပီအာအို၏ အခမ်းတွင်းမှ ထွက်ခဲ့ပြီး စက်တင်ဘာလ ၇ရက်နေ့တွင် ဒီဇယ်စက်ခေါင်းကို ကျောက်မီးသွေးများတင်၍ ပျဥ်းမနားဘူတာရုံအထိ စမ်းသပ်ခုတ်မောင်းကြည့်မည် အကြောင်းကို သတင်းစာဆရာများအား အချိန်မှီဝေငှနိုင်ရေးအတွက် သတင်းစာတိုက်များသို့ ထုတ်ပြန်ကျေညာချက် တစောင်ကို ရေးရန် စိုင်းပြင်းပါတော့သည်။

ညက တညလုံး အဆုံးမသတ်သည့် ဝတ္တုကိုဆက်၍ ရေးနေမိသဖြင့် အိပ်ရာဝင် နောက်ကျခဲ့၍ နံနက်တွင် စောစောမနိုးခဲ့၊ ကျွန်တော်အိပ်ရာမှနိုးချိန်တွင် နာရီက ၇နာရီထိုးပြီနေလေပြီ။

ဘူတာရုံသို့ စောစာေ