---
title: လူမှုကွန်ရက်
image: /assets/12.jpg
publishedAt: 2024-12-26
description: လူမှုကွန်ရက်တွေရဲ့ အဆိပ်အတောက်နဲ့ ပျော်ရွှင်မှုကို ပြန်လည်ရှာဖွေခြင်း
slug: social-media
isPublish: true
---
အရင်တုန်းက လူမှုကွန်ရက်တွေဟာ လူသားတွေကို နီးကပ်စေဖို့၊ အကြောင်းအရာတွေကို အချိန်နဲ့တပြေးညီ ဖလှယ်နိုင်ဖို့ ဒီဇိုင်းထုတ်ထားတာပါ။ ဒါပေမယ့် အချိန်ကြာလာတာနဲ့အမျှ အဆိပ်အတောက်တွေလိုမျိုးဖြစ်လာပြီး ကျွန်တော်တို့အတွက် စိတ်ညစ်စရာတွေ အပူတွေပေးလာတာ များလာပါတယ်။

Facebook ဟာ အရင်တုန်းက မိတ်ဆွေတွေ၊ သူငယ်ချင်းတွေနဲ့ အပြန်အလှန်ဆက်သွယ်ဖို့အတွက် သုံးခဲ့ကြပါတယ်။ ဒါပေမယ့် ခုလာတော့ အဲ့ဒီရည်ရွယ်ချက်က ပျောက်ဆုံးသွားပြီး၊ **ကြော်ငြာတွေ၊ ရန်ပွဲတွေ၊ သတင်းမှားတွေ**အပြည့်နဲ့သာ တွေ့ရပါမယ်။

မိတ်ဆွေသူငယ်ချင်းတွေရဲ့ ပိုစ့်တွေအစား **ကြော်ငြာနဲ့စိတ်ပျက်စရာအကြောင်းအရာတွေ**ပဲ တောက်လျောက်ပေါ်နေတယ်။ ဒါကြောင့် Facebook က **စိတ်ပျက်စရာပလက်ဖောင်းတစ်ခု**ဖြစ်လာပြီး မသုံးဖြစ်လာတာများပါတယ်။ ပြီးတော့ သူရဲ့ ပေါ်လစီနဲ့ support ကလည်း စိတ်ပျက်စရာပါ။ ကျွန်တော့် အကောင့်ကိုပါ အကြောင်းမရှိပိတ်ဖြစ်လိုက်တာက မသုံးဖြစ်အောင် တွန်းပို့လိုက်သလို့ပါပဲ။


Facebook အစား ကျွန်တော် Twitter ကို သုံးဖြစ်လာခဲ့တယ်။ Twitter ဟာ **သတင်းနဲ့ အချက်အလက်တွေကို ရိုးရှင်းလျင်မြန်စွာပေးပို့နိုင်တဲ့ကွန်ရက်**ဖြစ်ပါတယ်။ တစ်ချို့အတွက် **နောက်ဆုံးသတင်းနဲ့ နိုင်ငံရေး၊ နည်းပညာ၊ ကျန်းမာရေး အကြောင်းအရာတွေကို ရိုးရိုးရှင်းရှင်း ဖော်ပြပေးတဲ့ အခန်းကဏ္ဍ**အဖြစ် သုံးစွဲခဲ့ပါတယ်။

ဒါပေမယ့် အမေရိကန်ရွေးကောက်ပွဲနဲ့ Elon Musk ရဲ့မဲဆွယ်တာတွေကြောင့်  **သူကိုပါ block လုပ်ရတဲ့အထိ** မမြင်ချင်မှအဆုံး ဖြစ်ခဲ့ရတယ်။

နောက်ပိုင်းမှာ ကျွန်တော်တို့ **Bluesky နဲ့ Reddit** ကို စမ်းသုံးလာတယ်။ Bluesky ဟာ decentralized ဖြစ်တာကြောင့် ကိုယ်ရဲ့ feed ကိုကိုယ်လိုသလို့ ပြင်ဆင်လို့ရပါတယ်။ 

Reddit မှာတော့ **ဝါသနာပါရာ community** တွေစုနေတဲ့အတွက် ကျွန်ုပ်တို့စိတ်ဝင်စားရာ အကြောင်းအရာတွေကို ပိုမိုရိုးရိုးရှင်းရှင်းနဲ့ ရှာဖွေနိုင်တယ်။ အဓိကအားသာချက်ကတော့ **ဝိုင်းဝန်းဆွေးနွေးနိုင်မှု**ဖြစ်တယ်။

သတင်းတွေအတွက်ကတော့ RSS Feeder တွေကို စမ်းသုံးဖြစ်လာတယ်။ RSS Feeder တွေဟာ **ကြော်ငြာမပါဘဲ ကိုယ်လိုချင်တဲ့အချက်အလက်ကိုသာ စုဆောင်းပေးတဲ့ နည်းလမ်းတစ်ခု**ဖြစ်တယ်။ VPN ပြဿနာလည်း ဖြေရှင်းပြီး သလိုဖြစ်ပါတယ်။

လူမှုကွန်ရက်တွေဟာ အဆိပ်အတောက်တစ်ခုလိုဖြစ်နေတယ်ဆိုရင် ကျွန်တော်တို့ကိုယ်တိုင်က သုံးစွဲမှုပုံစံတွေကို ပြောင်းလဲပြီး ကိုယ့်လိုအပ်ချက်နဲ့ ကိုက်ညီတဲ့ နည်းလမ်းတွေကို ရှာဖွေဖို့ အချိန်တန်ပြီပဲဖြစ်ပါတယ်။

---